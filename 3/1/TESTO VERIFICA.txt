Realizzate un sito web per presentare un contest musicale che si terrà in una scuola superiore.
Il sito dovrà essere composto da almeno tre pagine
- una pagina principale che presenti il concorso;
- due pagine che raccolgano le informazioni per due categorie distinte di partecipanti. Potete ad esempio creare una pagina per il contest destinato agli studenti del biennio e una per quelli del triennio, oppure potete suddividere i partecipanti nelle categorie solistigruppi, o altro ancora, a vostra scelta. Chi di voi ha un piano di studi personalizzato (PDP) lasci pure vuota la seconda pagina (o comunque inizi a lavorarci solo quando il resto del sito è completato).
Il sito deve essere interamente realizzato in HTML e CSS, usando bene i due linguaggi. Non usate template CSS già pronti o framework esterni, ma solo codice scritto da voi.
Potete scegliere liberamente il contenuto del vostro sito, inserendo immagini, link, liste, tabelle e ciò che preferite.
Prestate però attenzione ai seguenti vincoli
1) curate margini, spaziature, sfondi dei vari elementi presenti nelle vostre pagine con CSS, in modo da migliorare l'aspetto del vostro sito;
2) inserite nel vostro sito almeno una tabella (decidete voi per cosa vi può essere utile), opportunamente formattata con CSS;
3) curate bene anche l'aspetto del testo contenuto nel vostro sito e personalizzate font, dimensioni, o tutto ciò che vi serve per migliorare la resa grafica;
4) personalizzate i link contenuti nelle pagine del sito e in particolare il loro comportamento al passaggio del mouse e quando il link viene visitato.In generale, fate in modo che l'aspetto grafico del vostro sito sia personalizzato gradevole e uniforme.
Se dovete inserire dei testi lunghi all'interno delle vostre pagine e non li trovate già pronti da copiare potete utilizzare il Lorem Ipsum, ma il titolo o l'inizio di quei paragrafi dovrà far capire cosa sarà contenuto in quella porzione di pagina.